<!DOCTYPE html>
<html lang="en">
<head>
    <meta charset="utf-8">
    <meta name="viewport" content="width=device-width, initial-scale=1" />
    <title>Finsyns lilla sverigefond - Första kvartalet</title>
    <link rel="stylesheet" href="static/style/pico.min.css">
    <link rel="stylesheet" href="static/style/style.css">
</head>
<body>
<main>
    <header class="container">
        <nav>
            <ul>
                <li>
                    <a href="/">
                        <h3>
                            <span class="text--bold">Finsyns Lilla</span> Sverigefond
                        </h3>
                    </a>
                </li>
            </ul>
            <ul></ul>
            <ul></ul>
        </nav>
        <h2>Första kvartalet</h2>
        <p>Fondens första kvartal var en riktig bergochdalbana. Här är en liten sammanfattning.</p>
    </header>
    <section class="container">
        <h3>Innehaven</h3>
        <p>
            Fonden fick en fantastisk start när det redan första dagen kom ett uppköpserbjudande på ett av fondens innehav, <a href="https://news.finsyn.se/lei/984500CF01F1AA3B7F92">Dala Energi</a>.
            Bolaget var ett av de initiala innehaven just på grund av Ellevios tidigare bud från 2022 (som då avböjdes) på bolagets regionala elnät.
            När det nya budet kom och aktiepriset rusade 70 procent sålde fonden snabbt av hela sitt innehav.
            Till slut tackade Dala Energi även denna gång nej till budet från Ellevio och kursen sjönk då tillbaka något.
        </p>
        <p>
            Sämre gick det för innehavet <a href="https://news.finsyn.se/lei/549300OOMD33M4KT6E49">Guideline Geo</a> som sjönk 40 procent när rapporten för årets första kvartal släpptes.
            Kursen har hämtat sig lite sedan dess och fonden tror fortsatt på bolaget som idag har ett blygsamt börsvärde på 140 MSEK.
        </p>
        <p>
            Ett annat innehav, <a href="https://news.finsyn.se/lei/549300V74XQ05PK42789">Serstech</a>, som likt Guideline Geo säljer nischade mätinstrument, har det gått bättre för.
            Under kvartalet har värdet på fondens innehav där ökat med över 70 procent.
            Fonden har kvar sitt innehav men har inte utökat det eftersom det nuvarande börsvärdet på 350 MSEK gör att det inte längre är ett lika tydligt fynd.
            En styrelseledamot har nyligen passat på att <a href="https://marknadssok.fi.se/Publiceringsklient/sv-SE/Search/Search?SearchFunctionType=Insyn&Transaktionsdatum.From=2024-06-05&Transaktionsdatum.To=2024-06-05&Utgivare=Serstech+AB&button=search">sälja ett stort antal aktier</a> så fonden lutar åt att snart sälja och räkna hem vinsten.
        </p>
        <p>
            Fondens bioteknikbolag <a href="https://news.finsyn.se/lei/549300T5KGFRYR7ZST20">Genovis</a> har bidragit negativt till utvecklingen under kvartalet. Bolagets första kvartal var en stor besvikelse för marknaden med ett omsättningstapp på över 40 procent jämfört med samma period förra året. Enligt bolaget beror minskningen på utmanande marknadsförhållanden i Kina. Trots den riskfyllda cocktailen av både bioteknik och geopolitik väljer fonden att ha kvar sitt innehav främst på grund av en mängd insiderköp samt ett kontinuerligt ökande fondinnehav i bolaget.
        </p>
        <h3>Resultat</h3>
        <p>
            Fonden var high on life i juni när den som mest var upp 15 procent men nyktrade till slut till när resultatet landade på 4.5 procent upp för kvartalet.
            Det kan jämföras med Carnegies flaggskepp <a href="https://www.carnegiefonder.se/fonder/carnegie-sverigefond/">Sverigefond A</a> som ökade endast 2.1 procent under kvartalet.
            Men endast procentuell uppgång räcker inte för att beskriva resultatet.
            Fonden var under kvartalet betydligt mer volatil än Carnegies Sverigefond.
            Fonden hade under perioden en maximum drawdown på cirka 10 procent.
            Med relativt få innehav är en lite högre volatilitet svårt att undvika men då bör även avkastningen vara lite högre än ett mindre volatilt alternativ.
        </p>
        <p>
            Carnegies Sverigefond får ändå tillsvidare agera jämförelseindex för fonden.
            Det är en mycket populär sverigefond som passar bra som antagonist åt en underdog som vår fond.
            Det ska dock noteras att Carnegies Sverigefond presterat misstänkt likt OMX30 de senaste åren så kanske vore en aktivt förvaltad Sverigefond som är något mer aktivt förvaltad bättre att jämföra med framöver.
        </p>
        <p>
            Fondens resultat som helhet beror såklart förutom på innehaven även på hur innehaven sinsemellan är viktade i portföljen.
            Inledningsvis var planen att fonden skulle ha en så jämn fördelning som möjligt över innehaven för att hålla det enkelt.
            Så blev det i slutändan inte när köpordrar inte gick igenom eftersom likviditeten i vissa av de mindre bolagen är dålig.
            En konsekvens av det här blev att innehavet i det större bolaget Genovis blev orimligt stort och i det mindre Serstech orimligt litet.
        </p>
        <p>
            Avkastningen under perioden på 4 500 kronor är trots allt tillräckligt för att köpa till exempel en begagnad löpvagn från <a href="https://news.finsyn.se/lei/549300XHHOGBOERKU333">Thule</a>. Det kan anses vara ett tillräckligt bra resultat just nu när fondens förvaltare ska vara föräldraledig.
            <span class="period-dot"></span>
        </p>
    </section>
    <section class="container">
        <hr>
        <div class="grid">
            <p><b>Antal innehav</b></p>
            <p>10</p>
        </div>
        <div class="grid">
            <p><b>Ingående kapital</b></p>
            <p>100 000 SEK</p>
        </div>
        <div class="grid">
            <p><b>Utgående kapital</b></p>
            <p>104 500 SEK</p>
        </div>
        <div class="grid">
            <p><b>Utveckling under kvartalet</b></p>
            <p>+4.5 %</p>
        </div>
        <hr>
        <div class="grid">
            <small>Uppdaterat 2024-06-30</small>
        </div>
    </section>
</main>
</body>
</html>




